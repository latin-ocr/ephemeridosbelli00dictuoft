xm

V God. Vratislaviensis IV Q 47 bibliothecae
universitatis litterarum saec. XIII mutilus, insunt
autem haec p. 19, 18 primi — p. 51, 14 mandata
efficit, p. 70, 22 reliquisque — p. 93, 16 ad naves
redeunt, p. 104, 8 fore uti —-* p. 107, 23 tempestate
multi, p. 112, 30 Ulixi usque ad finem. Multa in
hoc quoque sunt mutata, alia liberius alia minus
libere. Hunc librum ipse contuli, item

P Cod. Berolinensem Msc. lat. octav. 71 sere
eiusdem notae. In utroque libro nonnulli loci, qui
aliquo vitio laboraverunt, bene correcti sunt, plures
ingeniose mutati, qui per se boni correctione non
egebant. haud pauca quae in editionibus inveniuntur
' ex hoc fonte fluxerunt, quae tamen auctori abiudi-
canda esse persuasum habeo.

Semel vel bis adieci lectiones cod. Argentora-
tensis, quo Obrechtus usus multos locos emendavit,
rarissime lectiones cod. Sangallensis oppidani saec.
XV, non satis accurate ut videtur a Ioa. Casp.
Orellio collati (quas Dederichus in editione sua ex-
hibet), ne fundamentum textus fideliter positum his
additis destruerem potius quam firmarem.

Nec defuerunt mihi editiones optimae, quae
tamen non admodum inter se differunt: praeter edi-
tionem principem (una Coloniae 1470 vel 1475, altera
Mediolani 1477 prodiit) aliquotiens editionem, quam
ipse possideo, optimam commemoravi quae Venetiis
a. 1499 prodiit, excusam ex editione Veneta ea,
quae 1486 a Francisco Faragom'o curata est: hanc
sequitur editio quae Basileae a. 1529 8 Cratandri
typis excusa Cratandrina appellatur. Sed longe omnium
praestantinima est ea quam Iosias Mei-cerins Parisiis
1618 12 111 officina Roberti Stephani edidit3 etenim
cum usque ad illud tempus scriptor fere neglectus
esset, Mercerius duorum scriptorum codicum ope
fretus, ut ipse narrat in praefatione, eum restituit
et ab innumeris mendis liberavit. Digna quae com-
memoretur est editio Obrechti, quam curavit Samuel

