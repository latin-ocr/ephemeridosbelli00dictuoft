XII

autem ipsum ne inspexisse quidem: de qua re egi
l. l. p. 29. Idem nescio an de Guidone de Columna
iudice Messanensi, qui historiam celeberrimam et
doctissimam destructionis Troiae anno 1282 lingua
Latina eleganter scriptam edidit, iudicandum sit,
quamvis ipse laudet Daretis atque Dictyis graece
scriptos libros a Cornelio nepote Sallustii clarissimi
nimis breviter translatos. Plane ex eo pendent qui
eius historiam in nostram linguam transtulerunt
J oannes Mair Noerdlingensis et Henricus BrunsvicenÎ‡
sis, qui, cum id sibi proposuissent, ut Guidonis ele-
gantem quidem, in quibusdam autem doctiorem nar-
rationem popularibus suis explicarent, fonte suo, ex
quo hauriebant, satis contenti alium non requi-
rebant.

Contra Konradum de Virceburgo, vel potius
eum, qui eius opus continuavit, Dictye Latino usum
esse, praecipue sexto eius libro non est quod nege-
mus, cf. nos l. l. p. 35.

In restituendo textu quem dicunt scriptoris haec
mihi praesidia praesto fuerunt:

G Codex Sangallensis D n. 205 bibliothecae
Monasterii saec. IX vel X, qui quanti sit pretii
nunc demum egregia Woelfflini opera cognosci po-
test, qui eum usque ad II 50 mihi contulit, reliqua
ab Adolfo Kaegi conferenda curavit. hunc in recen-
sendo libro ducem assumere nequaquam dubitavi
eumque certissimum ducem esse confido: lectiones
eius discrepantes fideliter notavi.

B Cod. Bel-nensis n. 367 saec. XIII intercedente
Hermanno Hageno collatus a Kurzio minoris quidem
pretii sed omnino non spernendus, inprimis iis locis
quibus Sangallensem errare manifestum est. Etsi
non necessarium mihi visum est omnes eius varias
lectiones adnotare, quod multa negligentiae scribae
adscribenda sunt, alia consulto videntur mutata esse,
non raro tamen eum laudavi, praecipue ubi cum
cod. Sangallensi consentit.

 

